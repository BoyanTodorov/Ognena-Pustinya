Бумерангът полита напред със зловещо свистене, но противникът
забелязва опасността и светкавично се навежда. Оръжието описва
дъга над главата му и се връща към теб. Опитваш се да отскочиш,
препъваш се в нещо и губиш равновесие. Докато падаш с разперени
ръце, усещаш жесток удар в гърдите, от който дъхът ти спира. Посочи
едно число от таблицата, за да разбереш колко жизнени точки си
загубил. Ако все още си жив, време е да извадиш меча и да се
защитаваш от връхлитащия враг.

Мини на [214](216.md).
