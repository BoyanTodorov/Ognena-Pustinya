## 100.

Корабът се отклонява надясно и започва да заобикаля гористите
брегове на острова. Неочаквано откъм кърмата дотичват трима
пътници с мечове в ръце и заплашително обграждат капитана.

\- Спри кораба, ако ти е мил животът! - яростно крещи най-едрият от
тях. - Веднага хвърляй котва!

Привлечен от врявата, Пано се приближава и миролюбиво посяга да
потупа нападателя по рамото. Ала това е последният жест в живота
му. Мечът на непознатият мъж полита напред и Пано пада, облян в
кръв.

Вече няма място за разговори. Хвърляш се напред и с рязък замах
посичаш единия от разбойниците. Убиецът на Пано отскача назад и
вдига срещу теб окървавения си меч. С крайчеца на окото си
забелязваш как срещу другия му съучастник се нахвърлят Борил и
капитанът. Но сега нямаш време да следиш действията им. Чака те
схватка на живот и смърт.

_БАНДИТ_

ЖИВОТ | СИЛА
--- | ---
10 | 9

[Ако успееш да победиш, премини на 88.](./88)
