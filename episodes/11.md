## 11.

Бързо затваряш вратата на килията, после се свиваш край стената и
се намяташ с вълшебния плащ. Стъпките отекват все по-наблизо.
Имаш чувството, че бягството ти неминуемо ще бъде разкрито. Но
надзирателят минава спокойно край теб и се отдалечава към дъното
на коридора.

Щом стъпките му затихват, ти скачаш и изтичваш към изхода.
Вратата е отворена, а зад нея са трибуните за зрителите.

[Премини на 280.](./280)
