## 124.

Този старец явно е вълшебник, но мекият израз на лицето му ти
вдъхва доверие. След кратко колебание му разказваш за мисията си.
Той слуша внимателно и когато привършваш тъжно поклаща глава.

\- Значи самият Сиян те изпраша? Извинявай, момко! Аз съм едно
старо магаре. Помислих ви за разбойници от Зелената банда. Сигурно
си чувал за тях. Върлуват по този път и грабя когото срещнат. Ех,
пусто да остане даже не съобразих, че не сте облечени в зелени дрехи
като тях.

\- Какво ще стане с моите спътници? - тревожно питаш ти.

\- Не се безпокои - махва с ръка старецът - Магията е безвредна,
нарича се "носталгичен зов". Сега нищо не може да ги спре докато не
се приберат по родните си места. Извинявай още веднъж. За
компенсация вземи поне това. Талисман против магии. Може да ти
потрябва някои ден... ето и още нещо! Бойна ръкавица. Тя ще
увеличава силата ти в сраженията с 1 точка всеки път, когато я
носиш.

Отбелязваш новите си придобивки в дневника, после сърдечно се
сбогуваш с вълшебника и продължаваш към Меанор.

[Мини на 86.](./86)
