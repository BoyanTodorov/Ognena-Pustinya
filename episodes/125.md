## 125.

Претърсвате труповете на нападателите, но не откривате нищо
освен вехта кожена кесия със 7 жълтици. Отбележи това в дневника.

Останалата част от нощта преминава спокойно и на сутринта след
закуска потегляте към Аквадил. Пътя постепенно навлиза в блатисти
низини, набраздени от множество поточета и рекички. Далече на
ниския хоризонт мътно блестят водите на река Сайданал.

Около пладне наближавате покрайнините на Аквадил - дълъг и
тесен град, разтеглен покрай брега. Много от къщите са дървени,
подпрени на колове направо над водата, а край тях се полюшват
привързани рибарски лодки. Десетки дъсчени кеичетя навлизат
навътре в реката Минавате през лабиринт от складове и магазини и
накрая излизате на централното пристанище.

\- Почакайте ме тук - заръчва Борил и изтичва към каменния кей.

Десетина минути по-късно той се връща с добра новина - открил е
търговски кораб, който утре сутринта потегля нагоре по течението
към Мардуз. Капитанът е съгласен да ви вземе на борда срещу 2
жълтици на човек.

Пак по препоръка на опитния Борил се настанявате в една
странноприемница близо до пристанището. Заплащаш по 1 жълтица
на човек за нощувката.

Следобеда прекарвате в почивка, но привечер започваш да се питаш
дали да не излезеш на разходка из града. Пано и Борил предпочитат
да си останат в леглата.

[Ако искаш да излезеш сам, мини на 304.](./304)

[Ако останеш в странноприемницата, прехвърли се на 150.](./150)
