## 163.

Никой от трима ви не познава добре града, затова още на първия
кръстопът спирате и се колебаете накъде да продължите. Но в това
време до теб се приближава нисък човечец с нахлупена над очите
качулка на плаща.

\- Търсите ли нещо, уважаеми господа? - пита той с гъгнив глас.

\- Пазара търсим - обажда се Борил.

\- Пазара ли? Ами че то е много лесна работа, благородни странници.
Тръгвате по лявата улица и след пет минути сте там. Да, да, така е,
уважаеми!

\- Добре, добре - прекъсва го Пано и му подхвърля дребна медна
монета. - Разбрахме, наляво.

По коя улица ще тръгнеш?

[По лявата - продължи на 170.](./170)

[По дясната - премини на 208.](./208)
