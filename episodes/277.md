## 277.

Вадиш шишенцето от раницата и с всичка сила го запокитваш
напред. Стъклото се разбива в каменните гърди на трола и бистрата
течност плъзва надолу на тънки струйки. Над нея се издига странен
зеленикав дим. Тролът надава ужасен рев и се опитва да избърше
скалната сълза с длани, но това само влошава положението. Гъста
мрежа от тънки пукнатини пробягва по ръцете и гърдите му. За
броени секунди каменният великан се разпада на ситни късчета.

[Прехвърли се на 128.](./128)
