## 346.

Изваждаш шишенцето и плисваш бистрата течност върху стената.
Струйките плъзват надолу и навсякъде, където докосват камъка, над
тях се надига странен зеленикав дим. По стената пробягва гъста
мрежа от тънки пукнатини. С един ритник събаряш каменните
парчета навън и пред тебе зейва широк отвор с неправилни
очертания. На два метра под тебе е пясъчната арена.

Скачаш долу. оглеждаш се и разбираш, че ще бъде трудно да се
измъкнеш оттук. Всички изходи са преградени с решетки, а стените са
високи и гладки. Можеш да се изкатериш до трибуните само с
помощта на самолазещо въже или лепнещи ръкавици.

[Ако това е решението ти, прехвърли се на 280.](./280)

[Ако нямаш нито едното, нито другото, мини на 255.](./255)
