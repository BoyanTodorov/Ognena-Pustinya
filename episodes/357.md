## 357.

Отваряш стъкленицата и с всичка сила хвърляш нагоре отровния
прах. Лекият ветрец понася облачето навътре в долината и скоро се
разсейва. За момент ти се струва, че опитът е неуспешен. Изваждаш
меча, готов да продадеш скъпо живота си. Но внезапно първите
редици на вражеската войски започват да падат като покосени от
невидима ръка.

Искаш да нададеш възторжен вик... и с ужас усещаш, че не можеш
да си поемеш дъх. Сякаш железен обръч стяга гърдите ти. Станал си
жертва на собствената си отрова! Сега може да те спаси само змийски
камък.

[Ако си бил достатъчно предвидлив, за да се запасиш с тази ценна
противоотрова, продължи на 398.](./398)

А ако нямаш змийски камък, след кратка агония животът ти ще
завърши тук и мисията ще остане неизпълнена.
