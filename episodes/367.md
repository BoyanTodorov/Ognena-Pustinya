## 367.

Решително развързваш и трите възела на кърпичката. В тишината
на залата изведнъж нахлува страховит тътен. Мощен порив на вятъра
те отхвърля към стената. Стъклената плетеница се пръсва на безброй
искрящи парчета. Ураганът разкъсва завесите, подмята мебелите,
разтърсва стените на двореца. С ужас виждаш как по високия таван
на залата пробягват пукнатини. Преди да успееш да изкрещиш,
каменния свод рухва и те погребва под останките на сградата от
черен мрамор. Последното, което виждаш, е озъбеното лице на
Агамор, премазан от купчина камъни. Това е краят. Старата гора ще
бъде спасена... ала с цената на твоя живот.
