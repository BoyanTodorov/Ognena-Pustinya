## 369.

Изваждаш стъкленицата и я захвърляш пред нозете на Агамор. Тя се
разбива с трясък и пред смаяния магьосник се издига облак гъст
синкав дим, из който играят безброй ярки искрици. Постепенно
облакът се разделя на шест части. Те се изтеглят, променят цвета си...
и след минута пред Агамор стоят шест човешки фигури, копиращи
твоя облик до най-малка подробност. Нещо повече, те се раздвижват и
като живи започват да тичат насам-натам из залата.

Магьосникът напразно се мъчи да разбере къде е истинският му
противник. Накрая, почернял от гняв, той вдига ръце и с повелителен
глас изрича някакво заклинание. Двойниците застиват на място,
полюшват се и мигновено се разпадат на купчинки синкав прах.

[Продължи на 400.](./400)
