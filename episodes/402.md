## 402.

Събуждаш се заклещен между чувал с картофи и грамаден кош с
плодове. Трябват ти няколко секунди, за да осъзнаеш, че се намираш
на борда на кораба, който плава към Киман. Ставаш и се оглеждаш.
Палубата е задръстена от търговци и стоки. Лекият утринен вятър
едва издува платната. Забелязвайки, че гледаш нагоре, един търговец
подхвърля:

\- Доста ще трябва да пътуваме. Вятърът е слаб, а нагоре по реката
течението става все по-силно.

Скоро се убеждаваш, че наистина е така. През целия ден корабът
пълзи срещу течението и не ти остава нищо друго, освен да почиваш
от преживените премеждия. Можеш да си възстановиш 3 жизнени
точки.

След още една нощувка на палубата, посрещаш нетърпеливо утрото
на втория ден. Корабът вече трябва да наближава Киман. Облегнат на
парапета гледаш към пустинята, отвъд която идват все по-близо
стръмните склонове но Полумесечните планини. Кой знае защо, в
сърцето ти ся прокрадва мрачно предчувствие. Неочаквано трепваш
от нечие потупване по рамото. До тебе е застанал дебел търговец с
кръгло мазно лице, от което хитровато те гледат малки бледосини
очички.

\- Вече пристигаме - бодро заявява той. - След четвърт час сме в
пристанището.

Безразлично вдигаш рамене и продължаваш да гледаш към
близките планини. В подножието им минава кервански път, който
забива към появилия се в далечината Киман.

\- Какво, клисурата ли гледаш? - фамилиарно пита търговецът. -
Лошо място, браток. Там живее самият Агамор.

\- Агамор ли? - възкликваш ти, впервайки поглед в отвесния склон,
където наистина зее отворът на тясна сенчеста клисура.

Гласът на търговеца става мазен като лицето му.

\- Чакай, чакай! Ти да не би да се интересуваш от Агамор? Опасни са
тия сведения, човече. Пари струват... хе-хе-хе. Дай пет жълтици и ще
ти разкажа каквото знам.

Изумен от нахалството му, ти неволно свиваш юмруци.

[Ако решиш, че ти стига да знаеш къде живее Агамор, продължи на
360.](./360)

[Ако си готов да платиш пет жълтици за малко повече информация,
премини на 383.](./383)
