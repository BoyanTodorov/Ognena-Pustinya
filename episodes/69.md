## 69.

Като по чудо успяваш да запазиш равновесие докато тичаш нагоре
по стръмната стълба. Сетне стъпалата свършват и светлината на
изхода те заслепява. Изскачаш навън, оглеждаш се с насълзени очи и
веднага се хвърляш зад кулата.

Миг по-късно чуваш отново плясък и фучене. Свиваш се на пясъка
край старата зидария. Иска ти се да потънеш в стената. Странните
звуци се издигат нагоре и от прикритието си виждаш как в небето
излита грамаден джин с черни ципести крила и зелено люспесто тяло.

Когато джинът се смалява в небето, ти въздишаш с облекчение и
бършеш потта от челото си.

[Ако искаш час по-скоро да се измъкнеш от крепостта, мини на 186.](./186)

[Ако поемаш риска да слезеш пак в подземието, прехвърли се на 159.](./159)
