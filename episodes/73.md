## 73.

Прашни и облени в пот, късно следобед минавате през градската
порта на Перодон. Навлизате в лабиринта от тесни улички между
белосани къщурки с плоски покриви, над които се извисяват кулите на
дворци и стройните минарета на джамиите. Имаш чувството, че още
от първите крачки би се заблудил тук. Пано обаче отлично познава
града и уверено ви води напред. На едно калдъръмено площадче той
спира и се обръща.

\- Изчакайте тук с багажа. Аз ще отида да потърся керван, с които
бихме могли да тръгнем през пустинята. Кимваш и сядаш върху
раницата си. Борил се настанява до теб. Засега сте доволни просто да
отпочинете след дългия път. От време на време някой любопитен
минувач спира да ви попита откъде идвате и по каква работа сте
тръгнали. Отговаряш предварително подготвената история, че сте
търговци на сушени плодове.

Около половин час по-късно от близката уличка долита крясъци На
площадчето изскача стара циганка, облечена в дрипава червена
рокля. След нея тича разярен едър мъж.

\- Проклета вещица! - крещи той. - Ще те пребия!

Ще се намесиш ли, за да защитиш циганката?

[Ако решиш да го сториш, мини на 118.](./118)

[Ако предпочиташ да не се месиш, прехвърли се на 46.](./46)
